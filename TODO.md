# TODO

- [x] create repo on github
- [ ] collect quotes I like
- [ ] explain quotes
- [ ] write `nl`
- [x] inschrijven chatGPT
- [ ] write via chatGPT
- [ ] choose body font
- [ ] choose heading font
- [ ] create layout Scribus
- [ ] create icons Inscape
- [ ] create cover
- [ ] create back
- [ ] proof read
- [ ] convert `en`
- [ ] send to printer

## list of quotes

- Consultants are mercenaries – they show up, tell you some stuff you already know, and they’re gone.
- Show me the money! – consultants are way too expensive for what they do (and that fancy looking car doesn't help).
- Consultants are a bunch of “know-it-alls” – they have egos like a rock star and use difficult words in an attempt to appear savvy.



- roadmap
- value driver
- thinking outside the box
- let's have a meet about it
- at the end of the day
- synergy
- paradigma
- core values
- leverage

kantoor termen


Dit zijn de 77 kantoortermen die je nooit meer wilt horen
,,Zullen we een meeting inschieten om de prio’s te tackelen?” Kantoortermen. Grote kans dat je ervan gruwelt, maar je er stiekem vaker schuldig aan maakt dan je denkt. Zakelijk platform De Ondernemer zet per thema hun 77 favorieten op een rij.

1. Ergens een klap op geven - ,,Zullen we daar volgende week definitief een klap op geven?”

2. Op de gong slaan - ,,Heeft iemand voor de campagnestart al op de gong geslagen?”

3. Ergens een plasje over doen - ,,Voordat je de definitieve content aanlevert, moeten er nog een paar mensen hun plasje over doen.”

Nee zeggen

4. Ik hoor wat je zegt, maar... - ,,Ik hoor wat je zegt, maar we gaan het toch op mijn manier doen.”

5. Parkeren - ,,Dat parkeren we tot na de vakantie”

6. Iets over het weekend heen tillen - ,,Kunnen we die meeting misschien over het weekend heen tillen?”

7. Iets over de schutting gooien - ,,Ik heb die taak over de schutting gegooid.”

8. Ergens op schieten - ,,Als je je voorstel tijdens de meeting presenteert, kunnen we er allemaal even op schieten.”

Overleggen

9. Iets tegen iemand aan houden - ,,Zeg, mag ik die contentstrategie straks even tegen je aan houden?”

10. Meeting - ,,De meeting is verplaatst naar morgenmiddag 11:00 uur.”

11. Sparren - ,,Over dat issue zou ik graag met je willen sparren.”

12. Klankborden - ,,Zullen we morgen even klankborden?”

13. ‘Zitten’ - ,,We gaan straks zitten om de prio’s door te nemen.”

14. Aanhaken - ,,Ja, daar wil ik dus even op aanhaken.”

15. Afstemmen - ,,Zullen we even afstemmen wie wat doet?”

16. Doorcommuniceren - ,,Kun jij dat doorcommuniceren aan HR?”

17. Teruggeven - ,,Heb jij dat commentaar al aan hem teruggegeven?”

18. Terugkoppelen - ,,Ik kijk er naar en koppel het zsm aan je terug.”

19. Schakelen - ,,Kun je voor die tekst eerst even met mij schakelen?”

20. Aftikken - ,,Laten we dat agendapunt even gauw aftikken.”

21. Overpakken - ,,Ik vind het geen probleem om die taken van je over te pakken.”

Populaire afkortingen en termen

22. Prio - ,,Het schrijven van dat marketingplan is nu onze prio.”

23. Vrijmibo - ,,Haak jij ook even aan bij de vrijmibo?”

24. Bila - ,,Wanneer heb je tijd voor onze wekelijkse bila?”

25. Een aap op iemands schouder zetten - ,,De baas heeft die aap uiteindelijk op mijn schouder gezet in plaats van het zelf te regelen."

26. Eindbaas - ,,Daarvoor moet je bij de eindbaas zijn.”

27. Funnelen - ,,Het is zaak dat we alle inzichten funnelen naar een overzicht.”

28. Laaghangend fruit - ,,Om je online marketing te optimaliseren, start je met laaghangend fruit."

29. Kort op de bal spelen - ,,Als werkgever vind ik het belangrijk om kort op de bal te spelen."

30. Een lijntje uitgooien - ,,Ik heb al wat lijntjes uitgegooid voor dat interview."

31. Piketpaaltjes slaan - ,,Mijn compagnon en ik zijn bezig de piketpaaltjes voor dat nieuwe project te slaan.”

Actie ondernemen

32. Op de rails zetten - ,,Laten we die campagne zo snel mogelijk op de rails zetten.”

33. Iets aanvliegen - ,,Vlieg je ‘m alleen vanuit marketing aan, dan heb je te weinig budget.”

34. Tackelen - ,,Hoe zullen we dit vraagstuk eens tackelen?”

35. Optuigen - ,,Ik weet al precies hoe we die special gaan optuigen.”

36. Oppakken - ,,Kun jij punt vier oppakken?”

37. Een balletje opgooien - ,,Gooi jij even een balletje op bij sales?”

38. Iets er in fietsen - ,,Fiets jij die presentatie er even in?”

39. Uitrollen - ,,Het is de bedoeling dat we dit organisatiebreed uitrollen.”

40. Inschieten - ,,Wanneer zullen we die bila inschieten?”

41. Opschalen - ,,Het opschalen van vitaliteit op de werkvloer is een van onze prio’s.”

42. Borgen - ,,We moeten dat communicatieproject borgen.”

43. Af/inkaderen - ,,Laten we dat project nog wat afkaderen.”

44. Grasduinen - ,,Ik heb urenlang zitten grasduinen in die documenten.”

45. Doorzetten - ,,Kun jij die klant naar mij doorzetten?”

46. Uitkristalliseren - ,,Dat plan moet nog worden uitgekristalliseerd.”

47. Uitnutten - ,,We moeten deze situatie volledig uitnutten.”

48. Aanjagen - ,,Het gaat me er vooral om hoe we dat traject gaan aanjagen.”

Afmaken

49. Check - ,,Doe jij nog een laatste check voor je die mail er uitstuurt?"

50. Dubbelchecken - ,,Wil je dat voor mij dubbelchecken?”

51. Finaliseren - ,,Als jij er nog even je plasje over doet, kunnen we dat document daarna finaliseren.”

52. Finetunen - ,,Voor de livegang moeten we dat artikel nog finetunen.”

Engelse termen

53. Lean - ,,We moeten met een lean-bril naar de werkomgeving kijken.”

54. Agile - ,,Ons bedrijf is tegenwoordig volledig agile.”

55. Key - ,,Content is key in dit project.”

56. Scope - ,,De functionele scope van het IT-landschap is enorm.”

57. Go - ,,Is er al een go gegeven voor dat participatietraject?”

58. Core business - ,,Veiligheid is onze core business.”

59. Rocket science - ,,Werken met dit systeem is geen rocket science, maar je moet het even weten.”

60. Call - ,,Ik ga alvast naar beneden, want ik heb om 13:00 uur een call met New York.”

61. Pitchen - ,,Als iedereen tijdens de meeting een paar goede ideeën kan pitchen?”

62. Say - ,,Ik zou hier graag ook nog een say in hebben.”

63. On hold - ,,Laten we dat project maar even on hold zetten.”

64. Commitment - ,,We zoeken een nieuwe werknemer met dat stukje extra commitment.”

65. Follow-up - ,,Wanneer plannen we de follow-up van dat proces?”

Zweverige uitdrukkingen

66. De klant centraal zetten - ,,In ons bedrijf zetten we de klant altijd centraal.”

67. In je kracht staan - ,,Ik sta gewoon heel erg in mijn kracht in deze organisatie.”

68. Kwaliteitsslag- ,,Daar kunnen we nog wel een kwaliteitsslag maken.”

69. Stip op de horizon - ,,Een business starten in Duitsland is mijn volgende stip op de horizon.”

70. Verandertraject - ,,In welke fase wordt het verandertraject geïnitieerd?"

71. Vertaalslag - ,,We moeten die vertaalslag nu maken.”

72. Stukje - ,,Ik mis bij hem toch dat stukje discipline.”

Samenwerken

73. Co-creatie - ,,Die campagne is een co-creatie met de marketingafdeling.”

74. Alle neuzen dezelfde kant op - ,,Het is cruciaal voor dat project dat alle neuzen dezelfde kant op staan.”

75. Synergie - ,,In onze organisatie ligt de focus op synergie.”

76. Levelen - ,,Je moet op vertrouwensniveau levelen met je klant.”

77. Meenemen - ,,Goede vraag, die gaan we maandag meenemen in de vergadering.”



-------


Dit is het meest tenenkrommende management jargon





-----



Quote zette de hardnekkigste, meest tenenkrommende managementwoorden op een rij, met de betekenis erbij. Handig voor iedereen die in een bila’tje indruk wil maken op de eindbaas.

A

Aanvliegroute Plan van aanpak. ‘Langs welke route wil je dit project precies aanvliegen?’

AfstemmenFavoriete bezigheid van de knuffelmanager zonder natuurlijke autoriteit. ‘Kunnen we dit even met elkaar afstemmen?’

Aftikken Patsertaal voor betalen, afrekenen, verliezen. ‘Die sneubek heeft net 3K voor een tweedehands Daihatsu afgetikt, moehaha.’

Afvinken Ook wel vinken. ‘Zo, die kun je ook weer afvinken.’ ‘Check!’

Alle neuzen een kant op Utopisch streven van de people-manager. De praktijk blijkt vaak stukken weerbarstiger. Zie ook: synergie.

Anyway/Anyhow Anglicisme voor ‘hoe dan ook’, populair lingo onder lamlendige kantoorknuppels. ‘Anyhow, ik ga maar weer eens even aan het werk.’

B

Ballen in de lucht houden Met verschillende projecten tegelijk bezig zijn.

Benchmarken Het vergelijken van de prestaties en werkwijzen van het eigen bedrijf met die van leidende concurrenten en/of met die van toonaangevende organisaties in andere bedrijfstakken. ‘Wij benchmarken onze performance voortdurend en al maanden outperformen we de markt.’

Best practice Een techniek, werkmethode of activiteit die zich als effectiever heeft bewezen dan enige andere techniek, methode of activiteit.

Bila’tje Afkorting voor bilateraaltje, wat dan weer een onnodig ingewikkeld woord is voor een overleg tussen twee personen. Zie ook: 1-1.

Blamestormen Humoristische variant van brainstormen. Met elkaar vergaderen om iemand de schuld van een vertraagd of mislukt projectin de schoenen te kunnen schuiven.

Boardroom Pochwoord voor wat vroeger nog gewoon directiekamer heette.

Bottle neck Daar waar het vastloopt, bijvoorbeeld binnen een bedrijfsproces.

Bottom line winstgevendheid. Opbrengsten min kosten.

Brainen Kort voor brainstormen,ideeën spuien. ‘Kunnen we even brainen over hoe we met de liability moeten omgaan?’

Brand awareness Zichtbaarheid van een merk. Leeg marketingtoverwoord. ‘Via Facebook proberen we meer brand awareness te creëren.’ Zie ook: buzz.

Advertentie - Lees hieronder verder
Buzz ‘Een buzz creëren’. Zorgen dat er over je product of merk wordt gesproken.

B2B afkorting voor business to business, de sector waarin een bedrijf zaken doet met andere bedrijven.

B2C afkorting voor business to consumer, de sector waarin een bedrijf de consument als klant heeft.

C

Can do-mentaliteit Anglicisme dat vaak voorkomt in vacatureteksten van bedrijven met een overijverige HR-manager. ‘Ben jij een echte teamplayer met een creatieve, proactieve can do-mentaliteit? Dan zijn wij op zoek naar jou.’

Carrièreanker Zweefspraak voordingen die iemand belangrijk vindt binnen zijn carrière, vaak gebruikt door loopbaanbegeleiders en softe managers. ‘Sinds Marleen zwanger is, zijn haar carrièreankers duidelijk geshift van promotie maken naar mama zijn.’

Challengen Krachttaal voor uitdagen. ‘Je moet je medewerkers op een positieve manier weten te challengen, dan rennen ze drie keer zo hard voor je.’

Choose your battle Uitdrukking om aan te geven dat je niet alle problemen van de wereld kunt oplossen en dus keuzes moet maken. Klinkt heldhaftig, maar wijst meestal juist op onverschilligheid of gemakzuchtigheid.

Commitment Toewijding, betrokkenheid. Wat elke manager van zijn medewerkers hoop te krijgen, maar achter zijn rug om zelden krijgt.

Concullega Eng woord waarmee een concurrent die als semi-collega wordt aangeduid, om niet vijandig over te komen.

Continueren Onnodig ingewikkeld woord voor voortzetten.

Core competence Waar een bedrijf of persoon zich voornamelijk mee bezighoudt/goed in is.

Corporate anorexia Wanneer het bedrijf zoveel kostenbesparende maatregelen heeft doorgevoerd dat het zijn eigen voortbestaan op het spel zet. ‘Als we nog een reorganisatieronde krijgen begint het hier aardig op corporate anorexia te lijken.’

Corporate dna Kenmerkende eigenschappen van de onderneming. ‘Die horizontale bedrijfsstructuur zit in ons corporate dna.’

C2C Afkorting voor cradle to cradle, een hippe filosofie van bedrijven die zeggen zich bezig te houden met groen en duurzaam. De centrale gedachte van cradle to cradle (wieg tot wieg), is dat alle gebruikte materialen na hun leven in het ene product, nuttig kunnen worden ingezet in een ander product.

Cross-mediaal Toverwoord afkomstig uit de marketingcommunicatie. Een uiting wordt daarin via verschillende media-typen gedaan. ‘Je moet dit echt crossmediaal aanpakken, anders kun je net zo goed een fax sturen.’

CSR Corporate social responsibility. De maatschappelijke verantwoordelijkheid van een onderneming. Sterk in zwang geraakt aandachtspunt van managers, vooral sinds consumenten dankzij social media een (vernietigende) stem hebben gekregen.

CWOT Afkorting voor complete waste of time. Kantoorkuppeljargon om het werk van een collega mee af te zeiken. ‘Die memo van A. hoef je niet te lezen. CWOT, echt, CWOT.’

C2C Afkorting voor cradle to cradle (wieg tot wieg), een hippe filosofie van bedrijven die zeggen zich bezig te houden met groen en duurzaam. de centrale gedachte is dat alle gebruikte materialen na een leven in het ene product kunnen worden ingezet in een ander product.

D

Deal breaker Een factor die zo belangrijk is dat hij tot het afbreken van de onderhandelingen zou kunnen leiden. ‘Zijn eigenwijze kijk op winstgevendheid was voor ons de dealbreaker.’

Ding. Je ding doen. Enge uitdrukking voor doen wat je leuk vindt, waar je goed in bent. ‘Die nieuwe functie van procurement officer is helemaal mijn ding.’ Nog veel enger: Je dingetje. ‘Crediteurenadministratie is niet helemaal mijn dingetje.’

Doable Anglicisme voor te doen. ‘Die nieuwe griet achter de receptie is wel doable.’

Doorcommuniceren contaminatie van doorsturen en communiceren. ‘Kun jij dat even aan je afdeling doorcommuniceren?’

Advertentie - Lees hieronder verder
Doorpakken Vaak op heisessie geuit streven naar minder lamlendigheid. ‘Je moet nú doorpakken, anders lopen we straks met z’n allen het ravijn in.’

Doorprikken Lollige uitroep aan de telefoniste die iemand voor je aan de lijn heeft. ‘Prik maar door!’

Downsizen Gezelliger klinkend woord voor bezuinigen, inkrimpen.

Duurzaam Hét modewoord van de afgelopen jaren voor wie zich als hip, jong sociaal betrokken bedrijf wil profileren. De betekenis is nogal vaag, waardoor iedereen vrij makkelijk kan claimen duurzaam bezig te zijn. Zie ook: C2C, Groen.

Dynamisch Term die vaak in vacatures wordt gebruikt om aan te geven dat het bedrijf verre van saai is. 'Wil je werken binnen een jong team, in een dynamisch bedrijf? Dan is deze vacature iets voor jou!'

E

Eindbaas Hip internetwoord voor hoogste baas, vroeger ook wel: oppersmurf.

Employability De inzetbaarheid van personeel, zowel binnen als buiten het bedrijf. Employability wordt ook wel omschreven als ‘empty loyalty'.

Empowerment Het vinden en ontwikkelen van je eigen kracht. Populair onder zweverige gevoelsmanagers. Zie ook: In je kracht zitten.

Episch Internet slang, afgeleid van het Engelse epic, waarmee niet meer dan ‘enorm’ of grandioos wordt bedoeld. ‘De vrijdagmiddagborrel was echt episch.’ Of: ‘Joke is net episch op haar muil gegaan.’

Ergens handen en voeten aan geven Iets uitwerken

Even zitten Overleggen, vergaderen. Gebeurt in tech-bedrijven omwille van het tempo overigens vaak staand.

F

F2F Kort voorface to face. Een gesprek F2F kan doorgaans twee dingen betekenen: een ontslag of de uitwisseling van een set vette kantoorroddels.

Facilitator Een persoon die groepsprocessen begeleidt om de kennis die in de groep aanwezig is te ontsluiten.

Filen Interessant klinkend woord voor opslaan, archiveren.

Finalizen Anglicisme voor afronden.

Finetunen De puntjes op de i zetten. ‘Ik heb hier resultaat op hoofdlijnen, ik moet het rapport alleen nog even finetunen.’

Flexplekken Sinds de opkomst van de tech-startups in zwang geraakte wijze van kantoren inrichten; Niemand heeft een vaste werkplek, wat sociale interactie, creativiteit en flexibele werktijden zou bevorderen. Werkt onder personeel desalniettemin veel irritatie op, omdat niemand zijn kantoortroepjes nog ergens kwijt kan. Zie ook: het nieuwe werken.

Flexibiliseren 'Het personeelsbestand flexibiliseren.' Eufemistische prietpraat voor mensen ontslaan.

Focussen De aandacht op iets richten.‘Hans zou zijn focus eens iets moeten verleggen van blote wijven gluren op internet naar het afronden van dat dossier.’

Folluw-up Middle management-jargon vooropvolging.‘Zou je deze briefing zo snel mogelijk een follow-up willen geven? Dank.’

FYI Afkorting voor For Your Information. Staat meestal boven doorgestuurde mails waarbij de verzender te lui is voor het tikken van een uitgebreider begeleidend commentaar.

G

Gaat het helemaal worden/gaat heel groot worden. Heilig geloof in een nieuwe trend die nog niet is maar hopelijk wel gaat komen. ‘Ik heb gelezen dat Blendle het helemaal gaat worden.’ Zie ook: the next big thing.

Game plan Plan van aanpak, strategie. Vooral binnen jonge bedrijven en start-ups wordt ondernemerschap en het veroveren van de markt vaak als een spel benaderd.

Gas geven Auto-gerelateerde beeldspraak voor ergens extra veel aandacht en energie in stoppen. ‘De concurrentie wankelt, dus wij moeten nú gasgeven.’

Go toestemming om ergens mee te beginnen. ‘Hebben we al een go van de eindbaas?’

Groen Toverwoord van dit decennium voor ondernemers die marktwaarde willen creëren. Groen is het nieuwe goud.

Advertentie - Lees hieronder verder
H

Haakje Crea-jargon voor aanknopingspunt. ‘Ik vind het een aardig idee, maar wat is precies het haakje?’

Hands on Uitdrukking om aan te geven dat iemand ergens bovenop zit, veel gebruikt bij vacatures: ‘We zoeken iemand met een hands on-mentaliteit’.

Heads up Hippe taal voor een seintje, een waarschuwing. ‘Ik wilde je nog even een heads up geven over het koffieapparaat. Doet het niet.’

Het nieuwe werken Het afgelopen decennium sterk in zwang geraakte manier van werken, waarbij flexplekken en thuis werken centraal staan. Werkt in de praktijk vaak als excuus om uit te slapen/te gaan winkelen/bij de kinderen te zijn. Zie ook: flexplekken.

Highbrow Modewoord voor intellectueel, hoogstaand, het tegenovergestelde van lowbrow.

Human resources Werknemers.

HYG Afkorting voor here you go, meestal gebruikt wanneer een email wordt doorgestuurd en de ontvanger daarop al zat te wachten.

I

Iconisch Aansteljargon uit de creatieve industrie, waarmee iets van grote, blijvende waarde wordt aangeduid. ‘De snor van Patrick begint iconische vormen aan te nemen.’

Iets handen en voetengeven Iets verder uitwerken. ‘Als we deze meeting nu afronden, dan kunnen Jannie en Frits ons plan daarna handen en voeten geven.’

Iets tegen iemand aanhouden Meestal gebruikt door onzekere managers en ondergeschikten. ‘Mag ik even iets tegen je aanhouden?’

Ik hoor wat je zegt Beleefde reactie op een onzinnig voorstel van een collega, om hem niet meteen tot aan zijn enkels af te fakkelen. ‘Ik hoor wat je zegt, maar ik denk toch dat het beter is dat je je hond niet meeneemt naar kantoor.’

Incentive Anglicisme voor premie, bonus. ‘Door het incentiveprogramma van dit bedrijf ben ik er onder de streep flink op vooruit gegaan.’

Incubator Broedplaats voor startende bedrijven.

Innoveren Vernieuwen.

Inregelen Contaminatie van instellen en regelen. Betekent in praktijk meestal hetzelfde als implementeren.

In the know Geïnformeerd, op de hoogte.‘Wát, doet Estelle het met Camiel? Hoe kom jij toch altijd zo in the know?’

Inschieten Zoals in: Een issue inschieten. Een afspraak inschieten.

Issue Kwestie, probleem. ‘Oeps, ik geloof dat we hier een issue hebben.’

J

Jong en dynamisch Vage, nietszeggende frase die vaak gebezigd om de ongedwongen maar toch ambitieuze werksfeer in een bedrijf te omschrijven. ‘Wij zijn een jong en dynamisch bedrijf.’

K

K Insiderstaal voor duizend. ‘Die baan doet 90K ex bonus.’

Kaatsen Overleggen. ‘Zullen we even kaatsen over de beste exit-strategie?’

Kantelpunt Vaagtaal voorcruciaal moment van verandering ‘Onze afdeling operations staat op een belangrijk kantelpunt.’

Kerncompetenties HR-term voor de vaardigheden die bij een bepaalde functie binnen een bepaald bedrijf horen.

Klankborden Ideeën met iemand uitwisselen. Vaak gebezigd door zweverige people-managers.

Klap, Ergens een klap erop geven De uiteindelijke beslissing over iets nemen. ‘Nou vooruit Wies, geef jij er een klap op? Dan kunnen we volgende week live.’

Knallen Krachttaal voor ergens tijdelijk extra veel energie in steken. Zie ook: Work hard, play hard.

Kracht. In je kracht zitten/staan Knuffelmanager-jargon voor lekker in je vel zitten, goed tot je recht komen.

Advertentie - Lees hieronder verder
L

Lead, de lead hebben De leiding hebben ‘Heeft de klant al gereageerd? Vraag even aan Suzy, die heeft de lead in dat project.’

Lean & mean Efficient en effectief. ‘Om onze organisatie lean and mean te krijgen, hebben we een deel van het personeel moeten laten gaan.’

Levelen Overleggen

Leverage Letterlijk: Hefboom.Graad van schuld van een bedrijf ten opzichte van of het eigen vermogen. ‘Die Marcel is tot aan zijn oren geleveraged.’

M

Marktconform Als in: Een marktconform salaris. Duidt meestal op onderbetaling.

Meenemen ‘We nemen het mee.’ Eufemistische manier om iemand te laten weten dat jouw oordeel uiteindelijk toch de doorslag zal geven.

Meeting Hippe taal voor vergadering. Wordt tegenwoordig omwille van de snelheid ook wel staand uitgevoerd.

Met een schone luier beginnen Kantoorhumor voor: met een schone lij beginnen.

Mindfulness Dé trend onder managers anno nu. Komt neer op bewustzijn en acceptatie. Heette vroeger ‘gewoon je bek houden’.

Mission statement Pamflet waarin de missie van een bedrijf wordt omschreven.Onontbeerlijk voor elke zichzelf respecterende startup-hipster. In zo’n mission statement zijn frases als ‘De wereld een stukje beter maken’ onontbeerlijk. Ook het woord duurzaam doet het altijd goed.

Momentum De dynamiek die ontstaat rondom een beslissend ogenblik, vaak gebruikt als: ‘We moeten het momentum pakken.’

Monitoren In de gaten houden, volgen.

N

Nachecken Controleren. ‘Kun jij even voor me nachecken of Frank al is doorgekomen met die terms and conditions?’

No-brainer Krachttaal voor iets dat erg voor de hand ligt. ‘We moeten misschien ook maar eens een twitter-account.’ ‘ Ja, duh, dat is echt een no-brainer.’

O

O.kééé Een speciale uitspraak van oké, waarmee onderliggende verbazing kan worden uitgedrukt. ‘Egbert heeft zich ziek gemeld. Hij zegt dat hij iets verkeerds heeft gegeten gisteren.’ ‘O.kééé.’

Oppakken Officejargon voor ergens aan beginnen, de verantwoordelijkheid voor iets nemen. ‘Bea, pak jij dit even op?’

Opschalen Vergroten, uitbreiden. ‘Sinds ons middenkader is opgeschaald, hebben we veel meer slagkracht in het stuk begeleiding.’

Op zoek naar een nieuwe uitdaging Eufemistische taal voor (binnenkort) werkloos.

Organisch Bestuurdersterm voor vanzelf, op spontane wijze. Als in: iets komt organisch tot stand.

Out of the box Misbruikte term afkomstig uit de creatieve industrie. ‘Om onze doelgroep te blijven boeien, moeten we wel out of the box durven denken.’

Outsourcen Het uitbesteden van bedrijfsprocessen die niet tot de core-business behoren. ‘Kunnen we de lunch niet outsourcen naar die broodjestoko hier op de hoek?’

Overhead Het deel van een budget dat een organisatie aan de eigen organisatie besteedt. ‘De overheadkosten lopen hier gierend uit de klauwen.’

P

Parkeren ‘Deze kwestie parkeren we even.’ Iets terzijde schuiven, zogenaamd om er later op terug te komen, maar in praktijk om het te verbannen naar vergetelheid.

Payroll Hip jargon voor loonlijst. ‘We hebben dertien mensen op de payroll.’

Performance Prestaties. Ook: performen, outperformen. ‘We outperformen de markt.’

Piketpaaltjes slaan Lulkoek voor het benoemen van op korte termijn realiseerbare doelen

Pimpen Turbotaal voor versieren, opleuken. ‘Zeg, moeten we onze website niet eens pimpen?’

Advertentie - Lees hieronder verder
Pitchen Wervend presenteren. ‘Hoor hem zijn zogenaamd originele ideeën eens pitchen bij de baas. Wat een kontkruiper.’

PG Persoonlijk gesprek. ‘Ik wil graag even een PG inplannen om het over je ontwikkelingen te hebben.’

Plasje, Ergens je plasje over doen. Ergens je mening over geven of een bijdrage aan leveren. We hebben een storyboard gemaakt, willen jullie daar ook nog even je plasje over doen?

R

Randvoorwaarden Bestuurdersjargon voor afbakenende voorwaarden. 'Het is tijd om nadere randvoorwaarden te stellen aan de bestedingsruimte voor zakenlunches.’

Recruiten Het werven van personeel.

Resultaat gericht management Managementmethode waarbij de beoogde resultaten en de te leveren bijdragen op de verschillende afdelingen in de organisatie worden vastgelegd en gemonitord, teneinde mensen ongenadig te kunnen afrekenen op hun prestaties.

Rocket science meestal gehoord in de frase ‘Dat is geen rocket science’. Luchtig-arrogante manier om duidelijk te maken dat iets te simpel voor woorden is.

S

Salestijger Iemand die goed is in het verkopen van iets.

Say Ergens een say in hebben. Ergens iets over te zeggen hebben. ‘Heb ik hier ook nog een say in, of hebben jullie dit tijdens mijn afwezigheid al lekker proactief afgekaart?’

Schakelen Afwisselen tussen verschillende taken die om aandacht vragen. ‘Wij zoeken een teamplayer, die snel kan schakelen.’

Sparring partner Iemand om mee te overleggen of ideeën/standpunten aan voor te leggen. Term afkomstig uit de vechtsport.

Stakeholder Belanghebbende. Een persoon of organisatie die invloed ondervindt of uitoefent op een specifieke organisatie.

Stavaza Afkorting voor stand van zaken. ‘Mail jij Hetty even de stavazo door?’

Stuk, Stukje Nog altijd niet uitgebannen tenenkrommende verbale stoplap van sukkelige managers. ‘Een stuk verantwoording afleggen.’

Sustainable Zie duurzaam.

Syncen Hippe taal voor afstemmen. ‘Laten we onze agenda’s even syncen.’

Synergie Samenwerking, teamwork. Situatie waarin het effect van samenwerking groter is dan wat de afzonderlijke partijen in totaal bereikt zouden hebben.

T

Tackelen Krachtwoord voor oplossen. ‘Ai, da’s wel een probleempje ja. Hoe gaan we dit nu weer tackelen?’

Target Doelstelling. ‘Waarom heeft Henk zo’n pestbui?’ ‘Hij heeft geen bonus gekregen omdat hij zijn targets voor dit jaar niet heeft gehaald.’

Taskforce Een aantal mensen dat binnen een bepaald vakgebied werkt.

Teamplayer Standaard vacaturejargon. ‘Je bent een enthousiaste aanpakker en echte teamplayer. Je kunt zelfstandig werken en bent gestructureerd.’

Temporiseren Onnodig ingewikkeld jargon voor het tempo vertragen. ‘Het is van belang om een hands on-planning te maken en de implementatie van het gehele risicomanagementsysteem te temporiseren.’

Terugkoppelen Feedback geven, een reactie geven.‘Nadat ik je voorstel met de klant heb overlegd mail ik je nog even voor een terugkoppeling.’

The next big thing Krachttaal voor de volgende grote trend, iets waar marketeers en andere crea’s vaak zeer nadrukkelijk naar op zoek zijn.

Toko Jolig woord voor zaak, bedrijf. ‘Ik ben tegenwoordig ceo van mijn eigen brillentoko.’

Trigger Gebeurtenis die de aanzet tot een actie vormt. ‘Wat is Mark toch lamlendig.’ ‘Ja, hij is nog niet helemaal getriggerd om die case op te makken geloof ik.’

Tool Veel misbruikt woord voor gereedschap, instrument, middel. ‘Marketing-tools. Social media-tools, management-tools.’

Trouble shooten Probleem oplossen.

Advertentie - Lees hieronder verder
U

Uniek Nietszeggend cliché dat veel wordt gebezigd door inspiratieloze types om iets positief te omschrijven. ‘Een uniek bedrijf, met unieke mensen, op een unieke locatie.’

Unit Onderdeel. ‘We gaan die activiteiten onderbrengen in een aparte business-unit’. Ook: hippe aanduiding voor iets, het maakt niet uit wat. ‘Ik vind champignons zulke smerige units.’ Of: ‘Je hebt een unit onder je neus hangen.’

Up to speed Managementblabla voor op tempo, wat zoveel betekent als: goed bezig.

Uitbodemen Het stabiliseren van een koers na een periode van neergang. ‘De krimp van ons bedrijf lijkt eindelijk een beetje uitgebodemd.’

Uitfaseren Stoppen, afschaffen.Het langzaam stoppen van de productie of levering van een product of dienst.

Uitnutten bestuurderswoord voor benutten.‘De aansturing van onze front-end developers zal een significante bijdrage leveren aan de targets en deze volledig uitnutten.’

Uitrollen Het nieuwe implementeren.‘We gaan het nieuwe personeelsbeleid per 1 januari uitrollen over alle afdelingen.’

USP afkorting voor unique selling point/proposition, wat zoveel betekent als iets waarmee je je onderscheidt. ‘De usp van ons bedrijf is dat we in het bruisende hart van Almere zijn gevestigd.’

V

Venture capital Engels voor durfkapitaal.

Verandertraject Plan van aanpak voor het doorvoeren van bepaalde veranderingen.

Verdienmodel De manier waarom een bedrijf winst maakt. ‘Allemaal leuk hoor, die internetjournalistiek, maar wat is nu eigenlijk het verdienmodel?’

Verwonderpunten neologisme voor zaken die opvallen. ‘Ik heb wel een aantal verwonderpunten bij jouw memo en wil graag even met je zitten om te kijken hoe we die kunnen tackelen.’

Voorsorteren inspelen op. ‘We moeten voorsorteren op het toegenomen consumentenvertrouwen.’

Voortschrijdend inzicht Uit de politiek afkomstige uitdrukking waarmee de gebruiker probeert zijn eerdere onwetendheid over een bepaalde situatie goed te praten.

Vrijmibo Kantoorslavenafkorting voor vrijdagmiddagborrel; iets waar vanaf maandagochtend al naar wordt uitgekeken.

W

Waarde creëren Dikdoenerstaal voor je werk uitoefenen.

Win-win Ook wel: een win-win-situatie. Situatie waarvan beide partijen profiteren. ‘Jannie, als jij nou eens naar beneden loopt om koffie voor me te halen, dan train je meteen die kadetjes van je. Is dat een win-win, of niet?’

Work hard, play hard Term waarmee wordt uitgedrukt dat er hard wordt gewerkt wordt, maar ook hard wordt gefeest. Wordt meestal juist gebruikt door types die een weinig enerverend sociaal leven naast hun baan hebben.

Z

Zitten Pars pro toto voor vergaderen. ‘Zullen we na de lunch even zitten?’

1-1 kort voor: one on one, wat dan weer een gesprek tussen twee personen betekent.

2.0 als in: Het web 2.0, de ambtenaar 2.0, het filerijden 2.0. Uit de internetwereld afkomstige term waarmee een nieuwere versie van iets (kan alles zijn) wordt aangeduid. 2.0 duidt in praktijk meestal op alles behalve nieuwigheid.




------


DEZE MANAGEMENTWOORDEN MOGEN PER DIRECT VAN DE MANAGEMENTWOORDENLIJST
Ergens een klap op geven
Een beslissing nemen over iets. ‘Laten we daar morgen een klap op geven.’
Parkeren
Iets uitstellen. ‘Zullen we deze kwestie parkeren tot na mijn vakantie?’
Iets over het weekend heen tillen
Iets uitstellen. ‘Zullen we deze kwestie lekker over het weekend heen tillen?’
Sparren
Overleggen. ‘Laten we vanmiddag even sparren over hoe het jubileum van Nel aan te vliegen.’
Aanvliegen
Benaderen, aanpakken met als doel: iets oplossen. ‘Hoe zullen we die dalende cijfers nou eens aanvliegen?’
Dedicated
De enthousiast gebruikte vertaling van toegewijd. ‘Wat wij nodig hebben, is een dedicated salestijger die ons redt van de ondergang.’
Ik hoor wat je zegt
Een beleefde manier om iets af te wijzen. ‘Ik hoor wat je zegt, maar laten we het op mijn manier aanpakken.’
Out of the box
Een voorstel doen dat anders is dan men gewend is. ‘Misschien een beetje out of the box, maar ik denk dat blauw beter past dan roze.’
Iets over de schutting gooien
Een taak afwijzen, of aan iemand anders geven – waarna die ander vervolgens verplicht is ’m uit te voeren, want de ongeschreven regel is dat je niet over schuttingen kunt blijven gooien. ‘Ik heb dat rapport even over jouw schutting gegooid.’
Aanhaken
Ook iets zeggen of inbrengen over een kwestie of onderwerp. ‘Goed punt, ik wil daar graag even op inhaken (…)’
Challengen
Een vernederlandste vertaling voor uitdagen. ‘De kunst is je personeel te blijven challengen.’
Iets tegen iemand aan houden
Iets aan iemand voorleggen. ‘Vind je het goed als ik straks de strategieën voor 2020 even tegen je aanhoudt?’
Prio
Prioriteit. ‘De cijfers verzamelen van het laatste kwartaal heeft nu even onze prio.’
Bila
Bilateraal overleg. Ah, de bila, geen term zo vaak misbruikt als deze. Een bilateraal overleg is niets meer en niets minder dan een individueel gesprek. Een gesprek onder vier ogen dus. Vaak periodiek. ‘Laten we aan het einde van de week even een bila’tje inplannen.’
Stukje
Een stuk, of: een stukje. Door onze collega’s van Esquire terecht ‘tenenkrommende verbale stoplap’ gedoopt. ‘Een stuk verantwoording afleggen.’
Commitment
Mate van inzet en betrokkenheid. ‘We zoeken een dedicated salestijger met een extra stukje commitment.’
Terugkoppelen
Je reactie op iets geven. ‘Zodra de website gepubliceerd is, kom ik nog even met een terugkoppeling.’
Schakelen
Het al dan niet snel wisselen tussen verschillende taken. ‘We zoeken een dedicated salestijger met een extra stukje commitment die snel kan schakelen.’
Focussen
De aandacht op iets richten. ‘Onze focus ligt nu even op de targets halen voor 2019.’
On hold
Iets uitstellen. ‘Laten we dat project even on hold zetten tot na mijn vakante.’
Key
Een belangrijk, zo niet het belangrijkste, punt. ‘Een goede aanpak is key bij deze productie.’
Call
Een telefonisch overleg. ‘Ik kan niet mee lunchen, ik heb zo een call.’
Aanjagen
Iets onder de aandacht brengen. ‘Hoe gaan we dit onderzoek aanjagen?’
Iets erin fietsen
Iets toevoegen, verwerken. ‘Fiets jij de cijfers van het afgelopen kwartaal er nog even in?’
Tackelen
Een kwestie beslechten. ‘Ik wil voor het eind van de week deze kwestie getackeld hebben’
ADVERTENTIE - LEES HIERONDER VERDER
En dan nog 11 termen waar onze collega’s van Esquire terecht korte metten mee wensen te maken:

Ding
Je ding doen. Enge uitdrukking voor doen wat je leuk vindt of waar je goed in bent. ‘Die nieuwe functie van procurement officer is helemaal mijn ding. Nog véél enger: dingetje. 'Budgetten doorrekenen is toch niet helemaal mijn dingetje.’
Doorpakken
Vaak op heisessies geuit streven naar minder lamlendigheid. ‘We moeten nú doorpakken mensen, anders lopen we straks met z'n allen het ravijn in.’
Follow up
Accountmanager-jargon voor vervolg. ‘Zou je deze briefing zo snel mogelijk een follow up willen geven en daarna terugkoppelen aan de afdeling?’
Hands on
Uitdrukking om aan te geven dat iemand ergens bovenop zit, veel gebruikt in vacatures. ‘We zoeken een team-player met een can do-mentaliteit en een hands on karakter.’
Issue
Leasebakkenrijderstaal voor kwestie, probleem. ‘De issues met de stakeholders zijn inmiddels verholpen en we zijn weer helemaal up to speed.’
Klankborden
Ideeën met iemand uitwisselen. Ook wel: sparren. Vaak gebezigd door zweverige peoplemanagers. ‘Laten we binnenkort even in een bila'tje sparren over hoe we het verandertraject handen en voeten kunnen gaan geven.’
Kracht, in je kracht staan
Knuffelmanagersjargon voor lekker in je vel zitten, goed tot je recht komen. ‘Sinds Marga een standing desk heeft staat ze weer helemaal in haar kracht.’
Opschalen
Vergroten, uitbreiden. ‘Sinds ons middenkader is opgeschaald, hebben we veel meer slagkracht in het stuk begeleiding.’
2.0
Als in: het web 2.0, de ambtenaar 2.0, het filerijden 2.0. Uit de internetwereld afkomstige term waarmee een nieuwere versie van iets (kan alles zijn) wordt aangeduid. 2.0 duidt in praktijk meestal op allesbehalve nieuwigheid.
Verwonderpunten
Neologisme voor zaken die opvallen. ‘Ik heb een aantal verwonderpunten bij jouw memo en wil even met je zitten om te kijken hoe we die kunnen tackelen.’
Plasje, ergens je plasje over doen
Je mening over iets geven of een bijdrage aan iets leveren. ‘We hebben vast een opzetje gemaakt. Willen jullie daar ook nog even je plasje over doen?’